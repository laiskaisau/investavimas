# investavimas

Skaitau, klausau ir bandau viską trumpai apibendrinti, kad neužmirščiau ir kitiems gal praverstų. Noriu kiek įmanoma trumpos ir aiškios apžvalgos, kuri tiktų keičiantis galimybėms. Informacija yra iš atminties, tad gali būti netiksli. Nėra nuorodų į šaltinius, tad ir pagrindimų.

Viską turiu pradėti ne nuo produkto, ką dažnas daro galvodamas šia tema, o nuo pagrindų.

Bankai, brokeriai, draudėjai ir pan. yra tik produktų pardavėjai. Jie nesuinteresuoti mano gerove, tad nesigilins į mano poreikius. Gerą finansų patarėją gali būti sunku rasti. Galbūt valdant didelius pinigus, atsiras daugiau suinteresuotų ir tikrai gerų, kurie vadovausis aiškia ir atvira savo paslaugų kainodara,neatsižvelgdami į rezultatus, bet kaip žinoti ar tai garantuos jų kokybišką pagalbą ir rekomendacijas? Nemanau, kad užtektų būti patenkintu ir nesigilinant į šią temą, patarėjo paslaugą laikyti gera.

Patarėjas gali praversti dėl galbūt per siauro mano mąstymo, sugalvotų minčių patvirtinimo  ieskojimo, emocijų, per didelio pasitikėjimo savimi.

Geras patarėjas turėtų suprasti mane labai gerai. Tik tada galėtų pasiūlyti tinkamą sprendimą. Geras patarėjas užduotų daug klausimų apie mane, bet nepasakotų koks jis ir jo įmonė gera. Geras patarėjas pamokytų mane. Jo konsultacija neprasidėtų nuo produkto.

Nenorėdamas blogiausiu atveju būti apgautas, ar norėdamas investavimu užsiimti savarankiškai, turiu pasigilinti, kad orientuočiausi šioje temoje. Akivaizdu reikia iš kažko mokytis, tik kiekvienas žmogus yra skirtingas, tad remdamasis kitų patarimais, nebūtinai sugebėsiu pasiekti gerų rezultatų. Turiu pažinti save ir suprasti kas man priimtina. Skaitymas ir įsivaizdavimas gali labai skirtis nuo praktikos, tad kažką nusprendus, reikia išbandyti pačiam, kad įsitikinčiau tinkamumu man. Pats investavimas gali būti toks kokio noriu ir paprastas, bet ir labai sudėtingas, tad turiu surasti man tinkantį, kad plano galėčiau laikytis. Manau investavimas yra ilgalaikė veikla, kuri tęsis visą mano gyvenimą, tad akivaizdu, kad sprendimas turi būti aiškus ir paprastas - kiek įmanoma automatinis, kad nereiktų galvoti ir priimti sprendimų kasdien. Deja ar sprendimas leis ramiai miegoti ir nekels panikos tikėtina paaiškės, kai susidursiu su sunkumais.  

Panašu, kad investavime reikia pradėti nuo investavimo į save. Svarbu atsakyti į klausimą, koks man yra laimingas ir prasmingas gyvenimas. Tada yra reikalingi tikslai ir terminai, kuriuos galėčiau pasiekti. Reikalinga ir motyvacija tiems tikslams pasiekti.Nereikia pamiršti pagalvoti koks būsiu ir kaip gyvensiu ateityje, be to reikia suvokti, kad aš ateityje galiu būti kitoks nei dabar įsivaizduoju, tad reikia priimti, kad ateityje mano tikslai gali skirtis nuo dabar sugalvotų. Kaip bebūtų pinigai dabartinius ir ateityje pasikeitusius tikslus padės pasiekti greičiau ir lengviau, nes tai būtent tam skirtoji priemonė. Taip pat turėdamas tikslų visada žinosiu atsakymą į svarbų klausimą - kam investuoju?

Kadangi pinigų daugiau bus tik dirbant, tad yra svarbu dirbti prasmingą su iššukiais ir įdomų darbą, kad tobulėčiau. Manau tai savaime leis daugiau užsidirbti. Tai bus žymiai naudingiau, nei galvoti kaip iš investavimo išspausti daugiau procentų. Paprasčiausiai daugiau užsidirbęs, galėsiu daugiau investavimui skirti. Taip greičiau tikslus pasieksiu, kurie nebus tik apibrėžta pinigų suma.

Tai kaip reikia investuoti?

Investavimo esmė, nepriklausomai nuo įrankio yra pinigų skolinimas ar nuosavybės pirkimas tikintis tam tikros grąžos. Kuo žadama ar planuojama didesnė grąža tuo didesnė rizika ne tik jos negauti, bet ir neatgauti pinigų. Tad bet kuriuo atveju turiu ieškoti man priimtino balanso, bei neužmiršti, kad didesnis pelnas yra nebūtinai vertas didesnės rizikos. Pavyzdžiui, žinodamas kiek man užtenka ir tikslui esant beveik pasiektam, rizika gali būti mažesnė. Svarbu prisiminti, kad investavime "užtenka" yra sunkiau pasiekiama, nei "dar".

Vertėtų naudoti pinigus kurių šiuo metu ar artimoje ateity nereikės, kad nekiltų problemų dalį jų praradus.

Kadangi rezultatus labiausiai įtakoja asmens psichologinės ypatybės, klausimas kaip investuoti yra labai asmeninis sprendimas, kuriam nebūtinai tiks plačiai priimtinos ir visų siūlomos rekomendacijos.

Tiesa, kad niekas nežino ateities, tad yra logiška investuoti į viską t.y. į visą pasaulį. 

Negaliu apžvelgti visko į ką galima investuoti, bet to yra neracionalu investuoti į visas priemones, tuo labiau, kad ne visos yra prieinamos, bet galimas kompromisas, kuris sąlyginai bus kaip investavimas į visas priemones. 

Paprasčiausias būdas yra investavimas į įmones, kurių akcijos yra viešai platinamos.

Norėdamas investuoti į visą pasaulį, reiškia turiu investuoti į visų šalių kurios dalyvauja akcijų rinkoje įmones.

Šioje rinkoje dalyvaujančios įmonės yra grupuojamos į išsivysčiusių ar besivystančių šalių rinkas, bei skirstomos į dideles, vidutines ir mažas. 

Tad kokį būdą be pasirinkčiau reikia, kad jis apimtų viską ką paminėjau dviejuose pastraipose prieš šią.

Toliau man visą darbą palengvina dviejų tipų įmonės: kuriančios indeksus - įmonių sąrašus, kuriuose įmonės rikiuojamos pagal jų dydį rinkoje, bei įmonės kuriančios biržoje prekiaujamus fondus, kurie perka visų tuose indeksuose nurodytų įmonių akcijas pagal ten pateiktas proporcijas.

Rezultatas toks, kad man belieka surasti vieną mažų mokesčių ir biržoje prekiaujamą fondą, kuris seka  indeksą, bei reinvestuoja pajamas, kuriame įtrauktos viso pasaulio įmonės, kurios atspindės visą pasaulio akcijų rinką, kuri kad ir su pertraukomis, bet nuolatos auga, nes pasaulis keičiasi ir tobulėja, kas ir atneša naudą man.

Tada dar reikia surasti patikimą, tinkamą ir nebrangų finansinį tarpininką, kuris nupirks norimo fondo vienetus t.y. investuos į tūkstančius įmonių iš viso pasaulio.

Man beliktų tik nesustoti. Investuojant ilgam, jei uždirbtos palūkanos investuojamos ir nenaudojamos, uždirbti pinigai pradeda uždirbti pinigus. Kuo tai ilgiau tęsiasi  tuo uždarbis sparčiau augs.

Paprastumu ir mažais mokesčiai, taikau į vidutinybę, kas per ilgus metus lems, kad nieko nedarydamas uždirbsiu daugiau už didžiąją dalį net ir profesionalių investuotojų.

Šį investavimo būdą galiu modifikuoti pagal savo žinias, norus bei rizikos toleranciją. Tik reikia neužmiršti balanso tarp kainos, paprastumo ir rizikos.

Jei pradėčiau jausti nerimą dėl mano investicijų, galbūt jos man netinka? Gal sužinojau kažką naujo apie save?

Turiu neužmiršti ir mokesčių, nes jie visada yra nepriklausomai nuo mano pasirinkto sprendimo, be to gali kisti.
