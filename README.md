# investavimas

Kiekvienas žmogus yra skirtingas, tad remdamasis kitų patarimais, nebūtinai sugebėsiu pasiekti gerų rezultatų. Turiu pažinti save ir suprasti kas man priimtina. Skaitymas ir įsivaizdavimas gali labai skirtis nuo praktikos, tad kažką nusprendus, reikia išbandyti pačiam, kad įsitikinčiau tinkamumu man. Galiausiai sprendimas turi leisti ramiai miegoti ir blogu metu nekelti panikos. Deja ar sprendimas toks bus tikėtina paaiškės, kai susidursiu su sunkumais.

Svarbu atsakyti į klausimą, koks man yra laimingas ir prasmingas gyvenimas. Tada yra reikalingi tikslai ir terminai, kuriuos galėčiau pasiekti. Reikalinga ir motyvacija tiems tikslams pasiekti. Nereikia pamiršti pagalvoti koks būsiu ir kaip gyvensiu ateityje, be to reikia suvokti, kad aš ateityje galiu būti kitoks nei dabar įsivaizduoju, tad reikia priimti, kad ateityje mano tikslai gali skirtis nuo dabar sugalvotų. Kaip bebūtų pinigai dabartinius ir ateityje pasikeitusius tikslus padės pasiekti greičiau ir lengviau, nes tai būtent tam skirtoji priemonė.

Yra geriau dirbti prasmingai ir daugiau užsidirbti, nei galvoti apie investavimo įrankius, procentus. Daugiau užsidirbęs, galėsiu daugiau investavimui skirti. Taip galėsiu greičiau tikslus pasiekti.
